<html>
  <head>
    <title></title>
    <meta http-equiv="Content-Type" content="text/html; charset=UTF-8">
    <style></style>
  </head>
  <body>
<h2>3. Práce se soubory</h2>

<p>Nakreslené molekuly je možno používat v dalších dokumentech, tisknout je nebo
uložit pro další použití. Samozřejmě lze i načítat a importovat stávající molekuly.</p>

<h3>Soubory s molekulami</h3>
<h4>Otevření souboru</h4>
<p>Soubor lze otevřít volbou &raquo;Otevřít...&laquo; z&nbsp;nabídky &raquo;Soubor&laquo;
anebo příslušným tlačítkem na nástrojové liště. Program molsKetch pracuje s&nbsp;formáty
podporovanými knihovnou OpenBabel, včetně oblíbených formátů jako MOL, SMILES a CML.</p>

<h4>Uložení souboru</h4>
<p>Soubor lze uložit volbou &raquo;Uložit&laquo; nebo &raquo;Uložit jako...&laquo;
z&nbsp;nabídky &raquo;Soubor&laquo;, případně příslušným tlačítkem na nástrojové liště.
Program molsKetch standardně používá formát MDL (<code>.mol</code>), ale pracuje
i&nbsp;s&nbsp;ostatními formáty podporovanými knihovnou OpenBabel, včetně
oblíbených formátů jako MOL, SMILES a CML.</p>

<p><em><strong>Upozornění:</strong> Program molsKetch nepodporuje dodatečné informace,
které mohou být v&nbsp;některých formátech obsaženy. Při opětném uložení souboru
vytvořeného původně v jiném programu může dojít ke ztrátě některých dat.</em></p>

<h4>Import molekuly</h4>
<p>Pro přidání molekuly do stávajícího dokumentu nebo pro kombinaci molekul
z&nbsp;více zdrojů je třeba použít funkci &raquo;Importovat...&laquo;
z&nbsp;nabídky &raquo;Soubor&laquo; nebo příslušné tlačítko na nástrojové liště.</p>

<h3>Export</h3>
<p>Aby bylo možno použít molekulu v&nbsp;jiných programech, je třeba ji exportovat
jako obrázek.</p>

<h4>Uložení dokumentu jako rastrového obrázku</h4>
<p>Exportovat dokument do rastrového obrázku lze prostřednitctvím volby
&raquo;Exportovat...&laquo; v&nbsp;nabídce &raquo;Soubor&laquo; nebo příslušným
tlačítkem na nástrojové liště. Program molsKetch podporuje několik různých
grafických formátů jako třeba PNG nebo JPEG. Standardně budou všechny molekuly
v&nbsp;dokumentu exportovány do jediného obrázku.</p>

<h4>Uložení dokumentu jako vektorové kresby</h4>
<p>Další možností exportu dokumentu je uložení jako kresba ve vektorovém formátu.
Výhodou této volby je, že vektorové kresby lze libovolně zvětšovat či zmenšovat,
aniž by došlo ke ztrátě kvality zobrazení. Momentálně je podporován pouze standardizovaný
formát SVG (Scalable Vector Graphics). Postup exportu je stejný, jako pro rastrový
obrázek, při ukládání souboru je třeba zvolit příponu <code>.svg</code></p>

<h3>Tisk</h3>
<p>Dokument lze rovněž vytisknout nebo exportovat jako soubor PDF.</p>

<h4>Tisk dokumentu</h4>
<p>Dokument lze vytisknout volbou &raquo;Tisknout...&laquo; z&nbsp;nabídky
&raquo;Soubor&laquo; nebo příslušným tlačítkem na nástrojové liště.
Standardně bude zvoleno měřítko tisku takové, aby se všechny molekuly
v&nbsp;dokumentu vešly na jednu stránku.</p>

<h4>Export dokumentu do PDF</h4>
<p>Pro export dokumentu do formátu PDF (Portable Document Format) je třeba
použít volbu &raquo;Tisknout...&laquo; z&nbsp;nabídky &raquo;Soubor&laquo;
nebo příslušné tlačítko na nástrojové liště. V&nbsp;tiskovém dialogu je třeba
zaškrtnout &raquo;Tisk do souboru&laquo; (Print to file) a vložit jméno souboru.
Standardně bude zvoleno měřítko pro export takové, aby se všechny molekuly
v&nbsp;dokumentu vešly na jednu stránku.</p>
  </body>
</html>