<html>
  <head>
    <title></title>
    <meta http-equiv="Content-Type" content="text/html; charset=UTF-8">
    <style></style>
  </head>
  <body>
<h2>4. Pokročilé činnosti</h2>
<p>V této kapitole jsou popsány pokročilé postupy editace a práce s&nbsp;molekulami.</p>

<h3>Knihovna</h3>
<p>Aplikace molsKetch obsahuje knihovnu často používaných chemických struktur
a&nbsp;funkčních skupin. Uživatelé do ní mohou přidávat vlastní položky.</p>

<h4>Vložení molekuly z knihovny</h4>
<p>Před přidáním struktury z knihovny je třeba vybrat patřičnou kartu v&nbsp;okně
&raquo;Nástroje&laquo; (standardně vlevo). Dvojklikem na požadovanou strukturu se
tato vloží do dokumentu. Potom ji lze přesouvat a upravovat stejně jako ostatní
věci v&nbsp;dokumentu.</p>

<h4>Přidání molekuly do uživatelské knihovny</h4>
<p>Před přidáním struktury do uživatelské knihovny je třeba nejprve zapnout režim
přesouvání. V&nbsp;tomto režimu je nutné označit strukturu, která se má přidat.
V&nbsp;okně &raquo;Nástroje&laquo; (standardně vlevo) je třeba vybrat kartu
&raquo;Vlastní molekuly&laquo; a&nbsp;kliknout na tlačítko &raquo;Přidat...&laquo;
V&nbsp;dialogovém okně je třeba vyplnit jméno a po stisku OK se struktura přidá
do uživatelské knihovny.</p>

<h4>Smazání molekuly z uživatelské knihovny</h4>
<p>Pro smazání struktury z&nbsp;uživatelské knihovny je tuto nejprve třeba vybrat
jako před vkládáním z&nbsp;knihovny. Potom se struktura vymaže z&nbsp;knihovny
stiskem tlačítka &raquo;Odstranit&laquo;. Tato akce je nevratná.</p>

<h3>Schránka</h3>
<p>V programu molsKetch lze používat schránku k&nbsp;vyjmutí, kopírování a&nbsp;vkládání
struktur v&nbsp;dokumentu. Výběr je zároveň uložen v&nbsp;systémové schránce jako
obrázek pro použití v&nbsp;dalších programech. Pro vyjímání a&nbsp;kopírování
je třeba nejprve vybrat požadované v&nbsp;režimu přesouvání. Přidržením klávesy
&raquo;Control&laquo; lze přidat do výběru více položek. Vkládání je možno použít
pouze pokud interní schránka obsahuje nějaké struktury.</p>

<h3>Nastavení programu</h3>
<p>Výběrem &raquo;Upravit nastavení...&laquo; z&nbsp;nabídky &raquo;Úpravy&laquo;
lze změnit způsob, jakým molsKetch kreslí chemické struktury.</p>

<h4>Automaticky přidávat vodíky</h4>
<p>Je-li tato volba zapnuta, molsKetch bude automaticky přidávat vodíky tak,
aby byl atom neutrální. Tato volba ovlivní pouze nejlehčí prvky.</p>

<h4>Zobrazovat neutrální uhlíky</h4>
<p>Není-li tato volba zapnuta, molsKetch schová neutrální atomy uhlíku, tzn. že
budou zobrazeny pouze vazby.</p>

<h4>Zobrazovat neutrální vodíky</h4>
<p>Není-li tato volba zapnuta, molsKetch schová neutrální atomy vodíku.</p>

<h4>Zobrazovat náboj atomů</h4>
<p>Je-li tato volba zapnuta, molsKetch zobrazí znaménko náboje, jestliže atom není
neutrální.</p>

<h4>Délka vazby</h4>
<p>Zde lze nastavit rozteč dynamické mřížky, tedy vzdálenost mezi místem kliknutí
a&nbsp;body mřížky. Toto nastavení neovlivní již existující vazby.</p>

<h4>Úhel vazby</h4>
<p>Zde lze nastavit počet bodů dynamické mřížky, ze kterého vyplývá úhel mezi vazbami.
Toto nastavení lze využít ke kreslení cyklických struktur s&nbsp;daným počtem atomů.</p>

<h3>Informační okno</h3>
<p>Okno &raquo;Informace&laquo; (standardně vlevo dole) zobrazuje informace
o&nbsp;právě vybrané struktuře. Je zde její vzorec, hmotnost a celkový náboj.
Prostřednictvím kontextového menu (pravý klik myši) lze tyto informace kopírovat
do jiných programů.</p>
</body>
</html>