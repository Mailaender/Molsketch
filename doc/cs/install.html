<html>
  <head>
    <title></title>
    <meta http-equiv="Content-Type" content="text/html; charset=UTF-8">
    <style></style>
  </head>
  <body>
<h2>Příloha A. Instalace</h2>
<p>Program molsKetch funguje na mnoha platformách. Byl vyzkoušen na Microsoft
Windows, Linuxu a MacOS X, ale je pravděpodobné, že bude pracovat i na dalších.</p>

<h3>Microsoft Windows</h3>
<p>Nejjednodušším způsobem instalace programu molsKetch na Windows je
prostřednictvím instalátoru, který lze stáhnout na adrese
<a href="http://molsketch.sourceforge.net/">http://molsketch.sourceforge.net</a>.
Po spuštění instalátoru pokračujte dle pokynů na obrazovce.</p>

<p>Samozřejmě je možná i kompilace ze zdrojových kódů. Více informací naleznete
v&nbsp;sekci &bdquo;Kompilace ze zdrojových kódů&ldquo;.</p>

<h3>Instalace na Linuxu</h3>
<p>Pro některé linuxové distribuce jsou k&nbsp;disposici předkompilované balíčky
nebo instalační skripty. Nenaleznete-li je v instalačních zdrojích své distribuce,
mohou být dostupné na stránkách projektu jako
<a href="http://prdownloads.sf.net/molsketch/">soubory ke stažení</a>. Kromě
základních systémových knihoven potřebuje molsKetch ke svému běhu Qt 4.2 a OpenBabel 2.</p>

<h3>Kompilace ze zdrojových kódů</h3>
<p>Zdrojový kód projektu molsKetch je šířen pod licencí GNU GPL verze 2 a&nbsp;lze
jej stáhnout na <a href="http://molsketch.sourceforge.net/">http://molsketch.sourceforge.net</a>.</p>

<p>Ke kompilaci je třeba <a href="http://www.cmake.org/">CMake</a> (novější verze)
a knihovny Qt 4.2 a OpenBabel 2, a to včetně hlavičkových souborů (balíčky
s&nbsp;&sbquo;dev&lsquo; nebo &sbquo;devel&lsquo; v&nbsp;názvu).</p>

<p>Postup kompilace:</p>
<ul>
<li>Rozbalit zdrojový kód (<code>tar xzf molsketch-<em>&lt;verze&gt;</em>.tar.gz</code>)</li>
<li>Změnit adresář na adresář se zdrojovým kódem (<code>cd molsketch-<em>&lt;verze&gt;</em></code>)</li>
<li>Vytvořit adresář &raquo;build&laquo; (<code>mkdir build</code>)</li>
<li>Spustit následující příkazy:
	<ul>
		<li><code>cmake ..</code></li>
		<li><code>make</code></li>
		<li><code>make install</code></li>
	</ul>
(Poslední příkaz musí provést uživatel <code>root</code>, resp. takový, který
má právo zápisu do adresáře <code>/usr/local</code>)</li>
</ul>

<p>Tímto by měl být program molsKetch zkonfigurován, zkompilován a nainstalován.
Lze jej spustit zadáním příkazu <code>molsketch</code> na příkazové řádce.</p>

<p>Pod Windows by měla kompilace fungovat s MinGW, Cygwin nebo Microsoft Visual
Studio, ale testováno bylo pouze MinGW.</p>
</body>
</html>