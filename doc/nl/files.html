<html>
  <head>
    <title></title>
    <meta content="">
    <style></style>
  </head>
  <body>
<h2>Hoofdstuk 3. Werken met bestanden</h2>

Nadat u een molecuul getekend heeft, wilt u deze natuurlijk kunnen gebruiken, afdrukken of opslaan voor later gebruik. Bovendien kunt u bestaande moleculen openen of importeren om deze verder te bewerken.

<h3>Molecuulbestanden</h3>
<h4>Een bestand openen</h4>
U kunt een bestand openen via het menu Bestand of via de knop in de werkbalk. Het programma ondersteund alle formaten die de OpenBabel bibliotheek ondersteund. Hieronder bevinden zich veelgebruikte formaten als MOL, SMILES en CML.

<h4>Een document opslaan</h4>
U kunt een getekend molecuul opslaan via het menu Bestand of via de werkbalkknop. Het programma ondersteund alle formaten die de OpenBabel bibliotheek ondersteund. Hieronder bevinden zich veelgebruikte formaten als MOL, SMILES en CML. WAARSCHUWING: molSketch ondersteund momenteel geen extra informatie naast de molecuulstructuur! Als u een bestaand bestand opnieuw opslaat, gaat er mogelijk informatie verloren.

<h4>Een molecuul importeren</h4>
Een kunt een molecuulbestand als molecuul importeren in uw document. Het molecuul wordt dan toegevoegd aan uw bestaande document. Dit is handig als u meerdere eerder opgeslagen moleculen wil samenvoegen of gebruiken in een nieuw document.

<h3>Exporteren</h3>
Om een getekende structuur te gebruiken in andere toepassingen, kunt u uw document exporteren als afbeelding.

<h4>Een document als bitmapafbeelding opslaan</h4>
U kunt uw document exporteren als bitmap via de optie Exporteren in het menu Bestand. Er kan geëxporteerd worden naar een breed scala aan rasterformaten. Standaard worden alle getekende moleculen geëxporteerd.

<h4>Een document als vectorafbeelding opslaan</h4>
U kunt uw document ook opslaan als vectorafbeelding. Dit heeft als voordeel dat er geen kwaliteitsverlies optreedt als de afbeelding later van grootte veranderd wordt. Momenteel ondersteunt molsKetch alleen Scalable Vector Graphics (SVG). U kunt exporteren als vectorafbeelding door bij de optie Exporteren in het menu Bestand te kiezen voor het SVG-formaat of door het bestand de extentie .svg mee te geven.

<h3>Afdukken</h3>
U kunt uw document ook afdrukken op een printer of als PDF.

<h4>Een document afdrukken op een printer</h4>
U kunt een model afdrukken via het menu Bestand of via de knop op de werkbalk. Standaard worden alle moleculen in het document afgedrukt.

<h4>Een document afdrukken als PDF</h4>
Om een document om te zetten naar het Portable Document Format (PDF), gaat u naar de opdracht Afdrukken uit het menu bestand. Vervolgens vinkt u het vakje "Print naar bestand" aan. U kunt de naam van het PDF-bestand vervolgens opgeven.

  </body>
</html>