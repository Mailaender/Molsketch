<html>
  <head>
    <title></title>
    <meta content="">
    <style></style>
  </head>
  <body>
<h2>Hoofstuk 2. Basishandelingen</h2>

Om een eenvoudig molecuul te tekenen, moet u enige basishandelingen kennen. Hieronder is een overzicht gegeven van het toevoegen, verwijderen en verplaatsen van verschillende onderdelen van een molecuul.

<h3>Toevoegen</h3>
Om een molecuul te tekenen moet het programma in de toevoegmodus staan. Dit is standaard het geval na het opstarten. 

<h4>Een atoom toevoegen</h4>
Door nu eenmaal te klikken op het lege plaats in het document, wordt er een atoom toegevoegd van het huidige element. Dit element kan worden gekozen aan de linkerzijde van het venster. De meest recente elementkeuzes worden apart bijgehouden.

<h4>Een binding toevoegen</h4>
Een binding voegt u toe door een sleepbeweging met de muis te maken. Afhankelijk van het begin- en eindpunt van de sleepbeweging wordt er automatisch ook een atoom toegevoegd. Als het eindpunt van de binding in de buurt komt van de getekende hulppunten of een ander atoom, dan wordt de binding daar naartoe getrokken. Door een binding te tekenen tussen twee verschillende moleculen, worden deze moleculen samengevoegd tot één molecuul.

<h4>De bindingsorde instellen</h4>
Een meervoudige binding kan worden getekend door te klikken op een binding. Door meerdere malen te klikken op een binding wordt gerouleerd tussen een enkelvoudige, een dubbele en een drievoudige binding.

<h4>Het bindingstype instellen</h4>
Dit programma biedt ondersteuning voor verschillende typen bindingen, waaronder stereobindingen. U kunt rouleren tussen de verschillende bindingstypen door "Shift" ingedrukt te houden en te klikken op een binding.

<h3>Verwijderen</h3>
Mocht u een atoom willen verwijderen uit een molecuul, dan moet het programma in de verwijdermodus staan. U kunt het programma in de verwijdermodus zetten door op de betreffende knop in de werkbalk te klikken, of door gebruik te maken van het menu Bewerken. Overigens kunt u in alle modi een geselecteerd object verwijderen door op “Delete” op uw toetsenbord te drukken.

<h4>Een atoom verwijderen</h4>
U kunt een atoom weghalen door in de verwijdermodus op een atoom te klikken. Alle bindingen tussen dit atoom en andere atomen in het molecuul worden automatisch ook verwijderd.

<h4>Een binding verwijderen</h4>
U kunt een binding verwijderen door er in de verwijdermodus op de binding te klikken. Ook meervoudige bindingen worden op deze manier verwijderd.

<h4>Een molecuul verwijderen</h4>
U kunt een molecuul verwijderen door te dubbelklikken op een molecuul. Alle atomen en bindingen van het molecuul zullen dan automatisch worden verwijderd.

<h3>Verplaatsen</h3>
Om atomen of moleculen te verplaatsen, dient het programma in de verplaatsmodus gezet te worden. Dit kan door op de werkbalkknop te klikken of via het menu Bewerken.

<h4>Een atoom verplaatsen</h4>
Om een atoom te verplaatsen, selecteert u een atoom en sleept het naar zijn nieuwe positie. De bindingen naar dit atoom worden automatisch verlengt.

<h4>Een molecuul verplaatsen</h4>
U kunt ook een molecuul als geheel verplaatsen door eerst het molecuul te selecteren door op een lege positie in het molecuul te klikken. Vervolgens kunt u het molecuul naar en nieuwe positie slepen.

  </body>
</html>